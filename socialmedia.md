# 📝 Zadanie rekrutacyjne Solvro

## Witamy w zadaniu do sekcji #SocialMedia! 🍹

Praca w social mediach to codzienność pełna niezwykłych wyzwań i zadań, które wymagają kreatywności oraz nieszablonowego myślenia. Dlatego nasze zadanie rekrutacyjne również jest nietypowe i pozwala Ci pokazać, jak radzisz sobie z niekonwencjonalnymi pomysłami.

Nie oczekujemy od Ciebie, że będziesz mistrzem prowadzenia wielkich kampanii marketingowych czy zarządzania zespołem kilkunastu osób – tego nauczysz się w Solvro! Chcemy natomiast zobaczyć Twoją kreatywność, otwartość i odwagę w dzieleniu się swoimi pomysłami. Wybierz dwa z poniższych pytań i odpowiedz na nie w dowolnej formie artystycznej – od krótkiego tekstu, przez esej, po freestyle na wideo. **Przynajmniej jedno z wybranych pytań musi dotyczyć koktajli**. Im bardziej szalona odpowiedź, tym lepiej! 🌟

### Jak wziąć udział?
1. Wybierz **dwa** z poniższych pytań, z czego **przynajmniej jedno o tematyce koktajli**.
2. Stwórz odpowiedź w dowolnym formacie: tekst pisany, wideo, ilustracja – ogranicza Cię tylko wyobraźnia!
3. Prześlij swoją pracę za pomocą formularza: [https://forms.gle/SfN3Jm6tjXGnzjzX9](https://forms.gle/SfN3Jm6tjXGnzjzX9).

### Pytania 🤔

**Koktajle:**
1. **Stwórz nowy koktajl, który idealnie odzwierciedla ducha Twojej metodyki pracy. Jakie składniki dodasz, aby ten drink był wyjątkowy i jak go nazwiesz?**
2. **Opowiedz o swoim ulubionym koktajlu. Dlaczego ten drink jest dla Ciebie szczególny i w jakich okolicznościach najlepiej się nim delektować? Z czym przede wszystkim kojarzy Ci się jego smak?**
3. **Wyobraź sobie, że koktajle zyskały osobowość. Opisz, jaką osobowość miałyby trzy dowolnie wybrane przez Ciebie koktaile.**

**Pozostałe pytania:**
1. **Właśnie zdobyłeś(-aś) prawo do nadawania gwiazdom nazw i wręczania ludziom certyfikatów z ich imieniem. Jak wypromujesz ten pomysł wśród przyszłych "właścicieli gwiazd"?**
2. **Masz możliwość zmiany nazwy dowolnej ulicy w wybranym mieście. Jakie miejsce wybierzesz, jaką nazwę nadasz i co będzie ona symbolizować?**
3. **Jaki rzeczownik pospolity najlepiej nadawałby się na imię? Wyobraź sobie, że to słowo faktycznie staje się imieniem. Jakie cechy przypisałbyś jego posiadaczom na podstawie samej fonetyki?**

### Czego szukamy? 👀
Interesują nas:
- **Kreatywność**: Pokaż nam, jak myślisz poza schematami!
- **Oryginalność**: Wnieś coś nowego i wyjątkowego.
- **Osobowość**: Niech Twój unikalny styl i charakter przebijają się przez Twoją pracę.

### Kontakt 🤝
Jeśli masz jakiekolwiek pytania, skontaktuj się z nami – chętnie pomożemy i odpowiemy na Twoje wątpliwości!

- Facebook: [https://www.facebook.com/knsolvro/](https://www.facebook.com/knsolvro/)
- Strona: [https://solvro.pwr.edu.pl/](https://solvro.pwr.edu.pl/)
- Email: kn.solvro@pwr.edu.pl

Nie znalazłeś obszaru, który Cię interesuje? Napisz do nas, a na pewno znajdziemy coś dla Ciebie!

### Odsyłanie zadań 🔗
Linki do gotowych zadań powinny zostać przesłane za pomocą formularza: [https://forms.gle/SfN3Jm6tjXGnzjzX9](https://forms.gle/SfN3Jm6tjXGnzjzX9).
